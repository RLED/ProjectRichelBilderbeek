De Jonge Onderzoeker start met Arduino cursus voor jong-volwassenen

Met een Arduino ('Ar-dwie-noo') worden de gaafste dingen gemaakt, misschien ook door jou! Een Arduino is een goedkoop programmeerbaar schakelbord om wat-dan-ook (ja, ook robots!) mee aan te sturen. Handig dus, voor de technische Jonge Onderzoeker.

Op de vrijdagavonden, beginnend op 31 januari, van 19:00-22:00 start de cursus Arduino bij De Jonge Onderzoekers, voor leerlingen van 12-18 jaar. Je hoeft geen voorkennis te hebben. In de cursus leer je stroomschema's tekenen met Fritzing, elektrische schakelingen maken en C++ programmeren in de Arduino programmeeromgeving.




